# 4. Viikkoraportti

## Perjantai 19.8.
Viikkoni alkoi perjantaina 19.8. Tämän päivän aikana löysin pahan bugin LU-hajotelman laskevasta metodista, jonka korjaamiseen
kului useampi tunti. Käytännössä jouduin kirjoittamaan metodin kokonaan uudelleen käyttäen n.k. LUP-hajotelmaa. Tärkein ero
tässä on uuden P matriisin (pivoting matrix) hyödyntäminen.

Lisäsin päivän päätteeksi myös pari uutta testiä, sekä korjasin ja otin uudelleen käyttöön käänteismatriisilaskua 
satunnaismatriiseilla testaavan metodin.

Työtunteja kertyi noin kuusi.

## Lauantai 20.8.
Lauantaina keskityin koodin ensiksi refaktoroimiseen. Siirsin `__main__.py` ja `tests.py`-tiedostot projektin juureen, jolloin
projektini voidaan suorittaa kätevästi komennolla `python Matrix-Calculator`. Jouduin kuitenkin taistelemaan jonkin aikaa näiden
siirtojen kanssa, sillä pakettien tuonti takkuili joko `__main__.py`:ssä, tai `tests.py`:ssä (jälkimmäinen oli aluksi
`src/`-kansion sisällä). Lopulta päätin siirtää `tests.py`:n hakemiston juureen. Tämä ratkaisi importtausongelmat.

Päivän viimeisenä urakkana tein Pythonin valmisalgoritmeista omat versioni tiedostoon `myAlgorithms.py`. Tässä ei mennyt lopulta
kovinkaan paljon aikaa, ja testitkin omille toteutuksilleni hoituivat nopeasti.

Päivänaikana töitä tuli paiskittua arviolta noin neljä tuntia.

## Sunnuntai 21.8.
Sunnuntaina viilasin pikkujuttuja. Varmistin, että projektini on Python2 yhteensopiva, parantelin käyttöliittymää, sekä
muokkasin `calculator.py`:ssä paria metodia niin että ne sieventävät murtolukuja useammin. Löysin myös yhden pahan
kirjoitusvirheen!

Viilan käytön lisäksi sain myös tehtyä ensimmäisen vertaisarvioinnin päivän aikana, kommentoitua lisää oman projektini
tiedostoja, sekä luotua kattavat suorituskykytestit. Päivän aikana tunteja kertyi - vertaisarviointi mukaanlukien - noin neljä.

## Ensi viikko
Viidennelle viikolle ei jäänyt hirveästi koodaushommia. Ohjelma on käytännössä valmis, joskin vielä pari yksinkertaista
valmisalgoritmia pitäisi toteuttaa itse. Viikon suurimmat urakat tulevatkin olemaan toteutus- ja testausdokumentaatioiden
luominen (jotka olisi pitänyt periaatteessa aloittaa jo tällä viikolla) ja toisen vertaisarvioinnin tekeminen.
