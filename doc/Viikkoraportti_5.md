# 5. Viikkoraportti

## Perjantai 26.8.
Viikon koodaussessiot sijoittuvat lähinnä tälle perjantaille. Projektini oli jo käytännössä valmisl, mutta pientä puuhasteltavaa
koodin parista kuitenkin löytyi. Toteutin kolme puuttuvaa valmisalgoritmia, luoden jokaiselle näistä lisäksi testit
`tests.py`-tiedostoon.

Varsinaisen koodaamisen lisäksi päivän aikana kommentoin runsaasti kommentoimatta jääneitä metodejani. Erityisesti
laskintoiminnallisuuden sisällään pitävä `calculator.py` kaipasi todella paljon kommentointia. Useimmille entuudestaan
tuntemattomat matriisilaskuitoimitukset nimittäin tuskin aukeavat ilman asiallisia kommentteja. Luultavasti kommenttien jälkeenkin
koodin ymmärtäminen voi olla hankalaa metodien luonteen vuoksi. Erityisesti LUP osituksen laskeva algoritmi vaatii varmasti
syvällisempää tutustumista aiheeseen, ennen kuin ymmärtää hyvin sen, mitä koodissa tapahtuu.

Päivän päätteeksi siirsin vielä Matrix-luokan omaksi tiedostokseen tiedostosta `parser.py`, sekä suoritin
`performance_tests.py`-tiedeston kirjaten tulokset talteen.

Loppujen lopuksi aikaa päivän aikana ei kulunut kuitenkaan kuin ehkä kolme tuntia.

## Sunnuntai 28.8.
Dokumentointia, dokumentointia ja vielä kerran dokumentointia! Päivä on koostunut hyvin pitkälti nimenomaan dokumentoinnista.
Mainitsinko jo, että päivän aikana tein kurssiin liittyvää dokumentaatiota?

Päivän työt aloitin tekemällä toteutusdokumentin. Säästän lukijan pitkältä litanialta adjektiiveja, jotka tulivat mieleeni tätä
dokumenttia tehdessäni. Sanottakoon kuitenkin se, että dokumentin luomisessa meni runsaasti aikaa.

Suorituskykydokumentti oli huomattavasti helpompi tehdä, kun tekemäni suorituskykyä mittaava moduuli sattui olemaan
optimaalinen dokumentin laatimisen kannalta. Suorituskykydokumentista kuitenki puuttuvat toistaiseksi dataa havainnollistavat
pylväsdiagrammit, joskin lisään ne niin pian kuin suinkin.

Viikkoraportin laatiminen mukaanluettuna aikaa kului päivän aikana noin neljästä viiteen tuntia (huh huh).
